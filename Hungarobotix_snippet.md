#1	Feladat választás
Mindenekelőtt ne vegyétek élvállról a témaválasztást. Gondosan jártjátok körbe a választani kívánt témakört, mérlegeljétek mennyire éri meg ragaszkodni a saját témához, mert a későbbiekben igencsak megnehezítheti a dolgotokat. Mi egy Arduino-s eszközhöz fejlesztettünk, és a kommunikáció konfigurálásánál rengeteg időt vett igénybe, hogy a Qt mellett az eszköz kódja is számos változtatást igényelt. A projektetek témájának meghatározását követően érdemes főbb pontokba szedni, mik azok a szükségszerű elemei az alkalmazásfejlesztésnek, melyek nélkülözhetetlenek a megvalósuláshoz. Vagyis, jegyzetszerűen soroljátok fel a fejlesztésetek főbb pontjait. A témában szerzett korábbi tapasztalataitok, erősségeitek alapján ezáltal fel tudjátok osztani a csapat tagjai közt az egyes részfeladatokat, mely az időgazdálkodás szempontjából hasznotokra fog válni. Természetesen az idő előrehaladtával adódhatnak előre nem tervezett módosítások, de a munkátok stabil vázát ha időben lefektetitek, könnyebben tudtok megoldást találni az adhoc jellegű kihívásokra. 

#2	A fejlesztés kezdete
A fejlesztés megkezdése az elején nehéznek, olykor lehetetlennek tűnő feladat érzését keltheti bennetek. Ennek oka az lehet, hogy a SimpleTelemetryVisualizer, amit kiindulásnak kaptok túl komplex. Ajánljuk, hogy egy egyszerűbb órai példa alapján vágjatok bele a munkába. Használjátok a példák repositoryját. Ne sajnáljátok az időt rászánni a példaprogramok áttanulmányozására. Egyesével gondoljátok végig, értelmezzétek a példatárban található mintákat, mert az elején befektetett idő és energia kamatozni fog. s bizony a korábbi évek tapasztalatait összegző snippeteket is fussátok át. A hallgatók tapasztalatai rengeteg elfecsérelt időt spórolhatnak meg nektek, mert a felmerült problémák az évek során sokszor átfedést mutatnak.

#3	A Qt letöltése
A Qt nagyon sok feature-rel rendelkezik. Csak olyan verziót és kiegészítőt töltsetek le, melyek a tárgy teljesítéséhez szükségesek. Ha mindent le akartok tölteni az több 10GB tárhelyet foglal, másrészt a letöltési idő is végtelennek tűnhet. A Qt rendelkezik beépített példaprogramokkal, de ne abból próbáljatok megoldást találni a feladatra, sokkal inkább használjátok a repositoryban találhatóakat.

#4	QString fogadás
A házi feladat kritériumai közt szerepel, hogy a robot állapot leírásában legyen szöveg típusú változó. Viszont a Qt beépített QString típussal dolgozik. Számunkra nem volt egyértelmű, hogy TCP socket kommunikáció során a Qt a stringet milyen formátumban várja. Ennek megoldásaként kitaláltuk, hogy az alkalmazásunk küldjön az eszköznek egy stringet, melyből kiderül a QString formátuma. 

#5	RangeSliderek használata
Ha véletlenül a projektetekbe szeretnétek rangeslidert tenni, ne feledjétek, hogy az általa beállított értékek nem sima propertyk, hanem propertyk propertyjei, C++ oldalról nem látszik, ezért a qml oldalon kell megvalósítani az értékbeállítást. Ez nekünk egy olyan csúszka esetén okozott gondot, mellyel maximum és minimum értéket akartunk állítani.
