---
layout: default
codename: AlkFejlHF43
title: Byte Me csapat tanulságok
tags: alkfejl afhf skipfromindex
authors: Papp Zsófia, Varga Dávid, Vajda Levente
---

# Tanulságok
A félév elejét azzal kezdtük, hogy egy excel táblába felírtuk, hogy milyen részfeladatokat kell megoldani. Ezeket felosztottuk egymás között, viszont a követelményeket nem tisztáztuk megfelelően, ebből később problémák lettek, mert a leadás előtt derültek ki, hogy bizonyos funkciók nem úgy lettek leimplementálva, ahogy azt kellett volna. 

Az is sokat segített volna, hogy ha milestone-okat tűzünk ki, hogy a félév során folyamatosan haladjon a fejlesztés. A félév végére eléggé besűrűsödött a házifeladatok leadása és jobb lett volna nem a végére hagyni. 

A kódoláshoz kapcsolódóan a függőségek megléte, még nem feltétlen jelenti, hogy nem lehet elkezdeni a részfeladatot (Fel kell mérni, hogy mire is van szükség. Ha valami fordítási hibát okozna, akkor ki is lehet kommenteli.) 

Ami viszont bevált és sokat segített, hogy készítettünk egy közös excel táblát, amin nyilvántartottuk, hogy kinek mi a feladata, és ha valakinek a feladatának az elvégzéséhez, egy másik embernek a munkája szükséges, azt könnyedén lehetett jelezni. Felvettük rá, hogy milyen problémákkal találkoztunk, hogy ha valakinek a része nem megfelelően működött, akkor itt írtunk róla issue-t. Egy külön lapot hoztunk létre, ahova a kérdéseinket tehettük fel az adott feladathoz vagy a követelménnyel kapcsolatban. Ezeket a kérdéseket igyekeztünk megválaszolni magunktól, vagy előadás után megkérdeztük. A határidőket is ide raktuk fel, így minden fontos információ egy helyen volt elérhető. 

Sokat segített, hogy a feladathoz egy teljesen üres projektből indultunk és az STV-t, mint csak iránymutatást használtuk, de nem azt írtuk át. Így, ha valami nem fordult, vagy nem úgy működött, ahogy azt mi elvártuk, tudtuk, hogy az okozza, amit nem régen írtunk, nem pedig valami teljesen más egy teljesen másik fájlban. 

A snippetes oldalt nagyon érdemes használni, lehet a félév elejét azzal kellene kezdeni, hogy a többiek tapasztalatait átolvassátok, mert nagyon sokat lehet vele időben nyerni, ha tudjátok, hogy ez a probléma már másnál is felmerült, és ott le van írva, hogy miként oldotta meg. 

Ne féljetek a git-et használni, mert több előnye van mint amekkora energiabefektetésbe kerül a megtanulása. Csapaton belül eltért nálunk, hogy terminálból vagy GUI-n keresztül használtuk a git-et, de ha eddig még nem használtatok érdemes inkább GUI-t használni.   

Érdemes megjegyezni, hogy a Qt Creatornak is van egy plugin-je (ModelEditor), amivel lehet szép UML diagramokat gyártani, nem csak online tool-okkal vagy Visio-val. Viszont UML diagrammot nem csak "kézzel" lehet készíteni. Lehetőség van C++ forrásból generálni UML diagramot, például a Visual Paradigm segítségével. Amikor telepítitek válasszátok a 30 napos enterprise verziót, mert csak azzal elérhető a számunkra fontos funkció (Tools->Code->Instant reverse...). Az ingyenes próbaverziónak az a hátránya, hogy ha ki szeretnétek importálni a diagramot, akkor tele lesz nyomva vízjellel. Ezt némi ügyeskedéssel (google) el lehet tüntetni. 